<?xml version="1.0" ?>
<teiCorpus xmlns="http://www.tei-c.org/ns/1.0" xmlns:nkjp="http://www.nkjp.pl/ns/1.0" xmlns:xi="http://www.w3.org/2001/XInclude">
  <xi:include href="PCC_header.xml"/>
  <TEI>
    <xi:include href="header.xml"/>
    <text>
      <body>
        <p xml:id="p-1">Te dowcipy Boskiego! Stary był w euforii. Popisywał się teraz wierszami greckich poetów. Znał ich mnóstwo na pamięć, a cytaty z najrozmaitszych autorów umiał zręcznie wpleść w rozmowę. Znał też erudycję Trazyllusa, bo Tyberiusz niejednokrotnie zjawiał się u niego w towarzystwie astrologa, który, jak lubił potem żartować August, "wie wszystko". Gdy rozbłysły pochodnie na przybrzeżnej wysepce, Boski zaimprowizował po grecku klasyczny trymetr jambiczny o rozpłomienionym, jak się poetycko wysłowił, grobie budowniczego i zapytał Trazyllusa, czyj to wiersz. Trazyllus nie mógł sobie nic przypomnieć. Wtedy Boski zaimprowizował następny wiersz i wymienił w nim egzotyczne nazwisko, być może, afrykańskie, brzmiało Masgaba, ale i ono nie powiedziało nic Trazyllusowi, który nie wiedział, że tak nazywał się zmarły przed rokiem wyzwoleniec Augusta, naczelny architekt wyspy. Na jego cześć odbywała się uroczystość żałobna.</p>
        <p xml:id="p-2">- Jakże więc, drogi Trazyllusie? Kto, twoim zdaniem, stworzył te poezje?</p>
        <p xml:id="p-3">- Tego nie wiem, przyznaję. Wiem tylko, że są znakomite, ktokolwiek je stworzył - odpowiedział przytomnie Trazyllus.</p>
        <p xml:id="p-4">- Dziękuję za pochwałę mojego talentu, dziękuję - roześmiał się Boski.</p>
        <p xml:id="p-5">Na takich zabawach, poczęstunkach, grach i zagadkach upływał czas, póki Liwia nie zdecydowała, że małżonek powinien już pójść spać, bo musi się oszczędzać.</p>
        <p xml:id="p-6">Przez dwa dni Boski odpoczywał jeszcze na Kaprejach. Tyberiusz zwiedzał tymczasem wyspę, następnie wyruszyli wszyscy razem w zaplanowaną wcześniej podróż morską do Benewentu, gdzie Tyberiusz pożegnał się z Ø rodzicami i podążył do wojsk w Ilirii. Jednak ledwo tam dotarł, nadeszło pilne wezwanie, żeby wracał. Ojciec poczuł się bardzo źle.</p>
      </body>
    </text>
  </TEI>
</teiCorpus>