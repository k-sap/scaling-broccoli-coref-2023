<?xml version="1.0" ?>
<teiCorpus xmlns="http://www.tei-c.org/ns/1.0" xmlns:nkjp="http://www.nkjp.pl/ns/1.0" xmlns:xi="http://www.w3.org/2001/XInclude">
  <xi:include href="PCC_header.xml"/>
  <TEI>
    <xi:include href="header.xml"/>
    <text>
      <body>
        <p xml:id="p-1">Europejskość wiąże się ze sprawami międzynarodowymi i wizją bezpieczeństwa Polski, ale przede wszystkim definiuje sposób myślenia o świecie, społeczeństwie i życiu. Partia rosyjska jest etatystyczna - wierzy, że za wszystko odpowiada państwo oraz batiuszka, który nim kieruje. Partia amerykańska jest neokonserwatywna - wierzy, że każdy odpowiada za siebie, a kierowane przez silne przywództwo państwo ma wymusić porządek. Demokraci tym różnią się od etatystów i neokonserwatystów, że wierzą raczej w solidarność, we wspólnotę i jej nieformalne normy niż w siłę urzędów lub dominujących jednostek. W polityce wewnętrznej kluczowym pojęciem jest dla nich społeczeństwo, jego organizacje i łączące je więzi. W gospodarce - spójność społeczna i jakość życia. W sprawach zagranicznych - społeczność międzynarodowa, jej powiązania oraz instytucje.</p>
        <p xml:id="p-2">To się dość prosto przekłada na wizję roli państwa. Etatyści wierzą, że ludzie mogą wymagać od państwa. Neokonserwatyści, że państwo ma prawo wymagać od ludzi. Jedni i drudzy opisują świat językiem uprawnionych roszczeń. Demokraci wierzą w państwo wspomagające ludzi i przez nich budowane. Etatyści i neokonserwatyści wierzą głównie w siłę oraz prawo. Partia rosyjska wierzy w naprawę państwa za pomocą systemu totalnego nadzoru sprawowanego przez wszechpotężne i wszechobecne urzędy. Partia amerykańska wierzy w aparat ścigania, surowe prawo, w szeryfów sprawnie eliminujących skażone jednostki. Europejczycy wierzą w społeczeństwo i budowanie łączących ludzi więzi - w siłę chronionej przez państwo wspólnoty, w nieformalne zasady, w prawo raczej skuteczne niż surowe, w przenoszenie do Polski norm, na których opiera się europejska wspólnota.</p>
      </body>
    </text>
  </TEI>
</teiCorpus>