<?xml version="1.0" ?>
<teiCorpus xmlns="http://www.tei-c.org/ns/1.0" xmlns:nkjp="http://www.nkjp.pl/ns/1.0" xmlns:xi="http://www.w3.org/2001/XInclude">
  <xi:include href="PCC_header.xml"/>
  <TEI>
    <xi:include href="header.xml"/>
    <text>
      <body>
        <p xml:id="p-1">Ernest i Agnieszka nie planowali, że będą mieli wielką, babską rodzinę. Ale tak wyszło. – I całe szczęście. Lepiej się dogaduję z dziewczętami – cieszy się Ernest Kwiecień.</p>
        <p xml:id="p-2">W Wigilię do jego obowiązków, poza dostarczeniem choinki, należeć będzie zmywanie naczyń. Agnieszka zrobi pierogi, ugotuje barszcz z uszkami, usmaży karpia. Córki upieką ciasta. Potem przyjdzie czas na prezenty. Może to nawet będą empetrójki, o których marzą starsze dziewczyny.</p>
        <p xml:id="p-3">Jodełek sadzimy mniej</p>
        <p xml:id="p-4">Leśniczy, od którego pan Ernest przywozi choinkę, mieszka kilka kilometrów od domu Kwietniów. On także nie wyobraża sobie świąt bez prawdziwego świerku. – I musi być kiczowaty – uśmiecha się Gabriel Grobelny, nadleśniczy wałbrzyski.</p>
        <p xml:id="p-5">To znaczy, że powinny na nim wisieć ozdoby zrobione przez dzieci, przechowywane latami, wyciągane na tę jedyną okazję.</p>
        <p xml:id="p-6">Pan Gabriel ma dwóch synów i trzy córki. W domu została najmłodsza, 12-letnia, ale na święta zjadą wszyscy. I ubiorą choinkę. – Żona rozwiesi anielskie włosy, ja podłączę lampki – w domu nadleśniczego podział świątecznych ról jest określony.</p>
        <p xml:id="p-7">W dolnośląskich lasach najwięcej jest świerków. Na plantacjach sadzą także coraz popularniejsze jodły z miękkimi igłami.</p>
        <p xml:id="p-8">– Ale i tych jodełek sadzimy już mniej. To nie lata dziewięćdziesiąte, gdy sprzedawaliśmy prawie wszystkie wyhodowane drzewka – wspomina nadleśniczy.</p>
        <p xml:id="p-9">U Grobelnego choinkę można sobie wybrać. – Mamy rodziny, w których co roku ojciec przyjeżdża z synem, by samemu ściąć drzewko. Taką mają tradycję – dodaje pan Gabriel.</p>
      </body>
    </text>
  </TEI>
</teiCorpus>